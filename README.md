# Wormy
Projekat iz predmeta Multimedijalna produkcija. 

 Igra "Wormy" je avanturistička arkadna igra sa jednostavnom, ali zaraznom mehanikom. Glavni lik je crv po imenu Wormy koji je izgubljen u šumi i pokušava pronaći put do svoje porodice. Jabuka sa Wormy-jevom porodicom je pala sa drveta i Wormy je ispao iz nje. Odvojen od svoje porodice, traga šumom, zaobilazeći različite prepreke pokušavajući da se ponovo spoji sa njima.
   
•	Žanr: 
Igra pripada žanru arkadnih avantura sa elementima fantazije. Njen blokasti stil grafike i šumski svet čine je prepoznatljivom i čarobnom.
   
•	Opšti opis ili pregled:
 "Wormy" je dizajniran da pruži zabavno i opuštajuće iskustvo igračima svih uzrasta. Sa 10 uzbudljivih nivoa, igrač vodi Wormy-ja kroz šumski svet pun izazova i prepreka kako bi pronašao put do svoje porodice. Igrači će se susresti sa raznovrsnim terenima i sakupljati živote kako bi povećali svoju izdržljivost i savladali sve prepreke. 
   - Svaki od 5 nivoa ove uzbudljive arkadne igre predstavlja jedinstven izazov, sa živopisnim pejzažima i različitim preprekama koje treba savladati. Šuma kroz koju Wormy prolazi se menja sa svakim novim nivoom, obilujući nepredvidivim preprekama koje pružaju igračima novo iskustvo i nove izazove dok se priča odmotava. Od gušćih šumskih staza do prostranih poljana i dubokih kanjona, svaki deo šume ima svoj jedinstven karakter i estetiku. Wormy možda jeste mali, ali hrabro se suočava sa svakom avanturom, uz nadu da će ponovo pronaći svoju voljenu porodicu.
   -Jedinstvena dinamika igre, gde se nivoi smenjuju kroz šumu, dodaje dubinu iskustvu i održava igrača zainteresovanim tokom celog putovanja. Kada crv dođe u kontakt sa preprekom, gubi život i vraća se na početak istog nivoa, omogućavajući neprekidan užitak u igri. 

